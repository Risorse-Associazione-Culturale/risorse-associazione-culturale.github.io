---
layout: default
show_in_header: true
title: "Privacy"
permalink: /privacy
index: 3
---

# Informativa Privacy

​(ai sensi del D.Lgs. 196/2003, del Regolamento UE  GDPR 679/2016, D.Lgs.101/2018 e successive modifiche ed integrazioni)

​*"RISORSE associazione culturale - ODV"* (che a seguito di iscrizione al RUNTS sarà denominata "RISORSE associazione culturale - ETS"), d'ora in poi semplicemente "Associazione", con sede in Treviglio (BG), via M. Merisio n. 14 (cod. fisc. 93048960160), in qualità di Titolare e Responsabile del trattamento, tratterà i dati personali con le modalità di cui alla presente informativa.

## ​1) Definizioni e situazione di fatto

Interessato: la persona fisica che ha conferito i propri dati personali;

Trattamento: qualsiasi operazione o insieme di operazioni compiute con o senza l'ausilio di processi automatizzati e applicate a dati personali, come la raccolta, la registrazione, l'organizzazione, la conservazione, l'elaborazione o la modifica, l'estrazione, la consultazione, l'impiego, la comunicazione mediante trasmissione, diffusione o qualsiasi altra forma di messa a disposizione, il raffronto o l'interconnessione, nonché il congelamento, la cancellazione o la distruzione;

Titolare del trattamento: l'Associazione, che raccoglie i dati e li archivia;

Responsabile del trattamento: l'Associazione o l'eventuale incaricato dall'Organo amministrativo dell'Associazione stessa;

Archivio: un insieme strutturato di dati personali.

L'Associazione è dotata di tre archivi: a) registro soci; b) registro volontari; c) mailing list di interessati alle iniziative dell'Associazione. I primi due archivi (registri) sono in forma cartacea.

Nel registro soci sono annotate le persone che nel tempo si sono iscritte all'Associazione, con l'indicazione delle generalità (cognome, nome, luogo e data di nascita, luogo di residenza), dell'anno di iscrizione e dell'eventuale anno di cessazione del rapporto sociale (per recesso, esclusione, mancato versamento della quota associativa annuale, ecc.).

Nel registro dei volontari (dotato di una apposita sezione per eventuali volontari occasionali) sono riportate le generalità dei volontari stessi, con l'aggiunta del numero di telefono (fisso o mobile), della data di iscrizione alla specifica categoria e dell'eventuale data di cessazione dell'appartenenza alla categoria.

La mailing list riporta solo gli indirizzi email delle persone interessate ad essere informate delle iniziative che l'Associazione di volta in volta programma, nonché iniziative di altre associazioni con finalità analoghe.

L'Associazione gestisce inoltre un sito web ("Risorse-associazione.org"), in cui, oltre ad altre informazioni che non costituiscono dati personali, sono reperibili: a) avvisi, diffusi anche con la mailing-list e in qualche occasione con affissioni murali,, di iniziative di prossima realizzazione, in cui vengono riportati cognome e nome del relatore o dei relatori (o partecipanti con ruolo attivo al dibattito o alla realizzazione dell'evento), nonché la loro qualificazione accademica o professionale, b) la riproduzione audio o audio-video della conferenza, del dibattito o dell'evento, per lo più diffusa anche mediante la piattaforma youtube, eventualmente accompagnata da una o più fotografie e da una sintetica descrizione del curriculum vitae del relatore.

L'Associazione persegue l'obbiettivo della minimizzazione dei dati personali trattati.

Tutti i dati contenuti negli archivi citati, nonché rappresentati negli avvisi e nel sito web e come sopra diffusi, hanno ottenuto il consenso (per lo più verbale o telefonico) degli interessati.

## 2) Finalità e modalità del trattamento

La finalità del trattamento dei dati di cui sopra corrispondono agli scopi dell'Associazione, così descritti all'art. 2 dello statuto sociale: “L’Associazione non ha scopo di lucro e persegue finalità civiche, solidaristiche e di utilità sociale. In particolare intende diffondere e valorizzare la conoscenza, la riflessione e lo studio della cultura economica e della cultura più in generale, con attenzione agli eventi sociali, anche ponendosi in relazione e confronto con le diverse tipologie del sapere, nonché con i molteplici aspetti dell’essere umano e delle sue storiche espressioni, con particolare riferimento alla realtà locale”.  Il secondo comma dell’art.3 dello statuto sociale precisa: In particolare l’associazione si propone di realizzare:  * conferenze, lezioni, dibattiti e tavole rotonde realizzati con relatori qualificati e ogni altra occasione utile per la diffusione, lo studio e l’approfondimento delle discipline economiche e più in generale culturali e comunque con attenzione agli eventi sociali; **iniziative a favore o in collegamento o in collaborazione con altri enti o associazioni, in particolare sviluppando i contatti con le scuole, le biblioteche, i centri culturali e le Università; *** realizzazione di eventi particolari, quali rassegne, concorsi, ecc.”.

Finalità specifiche di ciascun archivio sono: gestione della ammissione rispettivamente a socio e/o volontario dell'Associazione, o della cessazione di detto rapporto; gestione delle comunicazioni relative alle attività previste o già effettuate; per il sito web, conservazione, accessibile al pubblico, della registrazione anche parziale delle attività che l'Associazione ha rivolto al pubblico, con eventuali notizie ed immagini complementari.

Nel rispetto della normativa sulla protezione dei dati personali, del contenuto e delle finalità specifiche di ciascun archivio (compreso il sito web), l'Associazione si riserva di modificare le modalità tecniche del trattamento dei dati, ricorrendo a mezzi cartacei, elettronici, informatici o via web.

L'Associazione riferisce che non raccoglie né conserva dati relativi ad accessi effettuati al proprio sito web, che non utilizza cookies e non ha autorizzato nessuno a posizionare nel proprio sito cookies o altri identificatori di tracciamento. Non ha scopi di marketing. Non ricorre al trattamento automatizzato dei dati, salvo che per il caricamento nel sito web.

I dati raccolti dall'Associazione non verranno comunicati ad altri, salvo, ad eventuale richiesta, a Pubbliche Amministrazioni per fini di legge. L'invio delle comunicazioni agli iscritti alla mailing-list avviene senza riportare nello spazio dei destinatari l'indirizzo email dei destinatari stessi.

A richiesta dell'interessato, verranno comunicati gli indirizzi di conservazione dei dati, con riferimento alla data della richiesta.

## 3) Conservazione dei dati e diritti dell'interessato

I dati saranno conservati per il periodo previsto dalla normativa vigente. Decorso tale termine, e comunque prima della cessazione definitiva delle attività dell’Associazione, gli stessi saranno distrutti.

Con specifica istanza, da inviare all’Associazione tramite posta elettronica (PEC:  RISORSEASSOCIAZIONECULTURALE-ODV@PEC.BUFFETTI.IT) o mediante consegna di atto scritto al Presidente dell’Associazione o a membro dell'Organo Amministrativo, l’interessato potrà conoscere i suoi dati in possesso dell’Associazione stessa contenuti nell’archivio dei soci e/o dei volontari, chiederne la modifica, la rettifica o la distruzione. Potrà inoltre, con le stesse modalità, revocare il consenso e opporsi al trattamento di tutti o parte dei dati: ciò equivarrà, qualora il rapporto sociale e/o quello di volontario non sia già concluso, alla comunicazione di recesso dall’Associazione o di diniego della disponibilità a continuare come volontario.

Per quanto riguarda l’iscrizione del proprio indirizzo email nella mailing list con cui vengono inviate notizie relative all’attività dell’Associazione, l’interessato potrà esprimere la sua volontà di essere cancellato da tale archivio con le modalità di cui sopra o utilizzando l’apposito link posto al termine di ciascuna comunicazione telematica.

Per quanto riguarda la pubblicazione sul sito web dell’Associazione di audio o audiovideo relativo a conferenze o la partecipazione a dibattiti o simili presso o per conto dell’Associazione, nonché notizie tratte dal curriculum vitae e fotografie, l’interessato con messaggio PEC potrà chiedere la rettifica o la cancellazione di tutti o parte dei dati pubblicati nel sito medesimo.

Ove ritenesse lesi i suoi diritti, l'interessato potrà proporre reclamo al Garante per la protezone dei dati personali.

## 4) Attività di controllo dei dati a cura dell’Associazione

L’Associazione pone in essere sistemi di protezione da malware a tutela del proprio sito web e della posta elettronica. I supporti fisici del server vengono conservati in luogo protetto e viene fatto il backup dei dati.

Vengono inoltre attuati sistemi di sicurezza fisica mediante conservazione dei supporti cartacei in luoghi protetti ed accessibili solo a personale incaricato.